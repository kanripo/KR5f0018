# -*- mode: mandoku-view -*-
#+TITLE: 淮南鴻烈解
#+DATE: 2015-08-29 02:24:21
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5f0018_HFL_017-024b>
#+PROPERTY: JUAN 19
<pb:KR5f0018_YP-C_11xuji-07-0069a>
足則爭讓則禮義生爭則暴亂起扣門¶求水莫弗與者所饒足
也林中不賣薪湖上¶不鬻魚所有餘也故物豐則欲省求贍則
爭¶止秦王之時或人葅子(生子殺葅之)利不足也劉¶氏持政(劉氏謂漢也)
獨夫收孤財有餘也故世治¶則小人守政而利不能誘也世亂
則君子爲¶姦而法弗能禁也<md:KR5f0018_HFL_018-001a>¶¶¶¶¶¶¶¶¶¶¶<md:KR5f0018_HFL_019-001a>¶¶
道應訓(道之所行物動而應考之禍福以知驗符也)¶
太清問於無窮(太清元氣之清者也無窮無形也)曰子知道¶乎無窮曰吾弗知
也又問於無爲(無爲有形而不爲也)¶曰子知道乎無爲曰吾知道(無爲有形故知
道也)子之¶知道亦有數乎無爲曰吾知道有數曰其數¶奈何無爲
曰吾知道之可以弱可以强可以¶柔可以剛可以陰可以陽可
<pb:KR5f0018_YP-C_11xuji-07-0069b>
以窈可以明可¶以包裹天地可以應待無方此吾所以知道¶<md:KR5f0018_HFL_019-001b>¶之
數也太清又問於無始(無始未始有之氣也)曰鄉者¶吾問道於無窮曰吾
弗知之又問於無爲無¶爲曰吾知道曰子之知道亦有數乎無
爲曰¶吾知道有數曰其數奈何無爲曰吾知道之¶可以弱可以
强可以柔可以剛可以陰可以¶陽可以窈可以明可以包裹天
地可以應待¶無方吾所以知道之數也若是則無爲知與¶無窮
之弗知孰是孰非無始曰弗知之深而¶知之淺弗知內而知之
外弗知精而知之粗¶太清仰而嘆曰然則不知乃知邪知乃不
知¶<md:KR5f0018_HFL_019-002a>¶邪孰知知之爲弗知弗知之爲知邪無始曰¶道不可聞聞而
非也道不可見見而非也道¶不可言言而非也孰知形之不形
<pb:KR5f0018_YP-C_11xuji-07-0070a>
者乎故老¶子曰天下皆知善之爲善斯不善也故知者¶不言言
者不知也白公問於孔子曰人可以¶微言(白公楚平王孫太子建勝也建見殺白公
怨而欲復讎故問微言也)孔子¶不應(知白公有陰謀故不應也)白公曰若以石投水中何¶
如曰吳越之善没者能取之矣曰若以水投¶水何如孔子曰菑
澠之水合易牙嘗而知之¶(菑澠齊二水也)白公曰然則人固不可以微
言乎孔¶<md:KR5f0018_HFL_019-002b>¶子曰何謂不可誰知言之謂者乎夫知言之¶謂者不以
言言也(不以言心知之)爭魚者濡逐獸者¶趍非樂之也故至言去言至
爲無爲夫淺知¶之所爭者末矣白公不得也故死於浴室(楚殺¶白公
於浴室之地也)故老子曰言有宗事有君夫唯無¶知是以不吾知也白
公之謂也惠子爲惠王¶爲國法(惠王梁惠王惠子惠施也)已成而示諸先生
<pb:KR5f0018_YP-C_11xuji-07-0070b>
先生¶皆善之奏之惠王惠王甚說之以示翟煎曰¶善惠王曰善
可行乎翟煎曰不可惠王曰善¶而不可行何也翟煎對曰今夫
舉大木者前¶<md:KR5f0018_HFL_019-003a>¶呼邪許後亦應之此舉重勸力之歌也豈無¶鄭衛
激楚之音哉然而不用者不若此其宜¶也治國有禮不在文辯
故老子曰法令滋彰¶盜賊多有此之謂也田駢以道術說齊王
(田駢¶齊人齊臣)王應之曰寡人所有齊國也道術難以¶除患願聞國之
政田駢對曰臣之言無政而¶可以爲政譬之若林木無材而可
以爲材願¶王察其所謂而自取齊國之政焉已雖無除¶其患天
地之間六合之內可陶而變化也齊¶國之政何足問哉此老聃
之所謂無狀之狀¶<md:KR5f0018_HFL_019-003b>¶無物之象者也若王之所問者齊也田駢所¶
<pb:KR5f0018_YP-C_11xuji-07-0071a>
稱者材也材不及林林不及雨(雨然後材乃得生也)雨¶不及陰陽陰陽不
及和和不及道(道者末之由生之本¶也)白公勝得荆國不能以府庫分人
(白公篡得楚國¶貪其材而不分人也得積七日也)七日石乙入曰(石乙白公之黨也)¶不義得之
又不能布施患必至矣不能予人¶不若焚之毋令人害我白公
弗聽也九日葉¶公入(葉公楚大夫子高自方城之外入殺白公也)乃發大府之貨¶以
予眾出高庫之兵以賦民因而攻之十有¶九日而擒白公(葉公殺白
公也)夫國非其有也而欲¶<md:KR5f0018_HFL_019-004a>¶有之可謂至貪也不能爲人又無以自
爲可¶謂至愚矣譬白公之嗇也何以異於梟之愛¶其子也(梟子長食
其母)故老子曰持而盈之不如其¶已揣而銳之不可長保也趙簡
子以襄子爲¶後董閼子曰無卹賤(董閼子趙氏臣也無卹襄子之名簡子之庶子¶也)今
<pb:KR5f0018_YP-C_11xuji-07-0071b>
以爲後何也簡子曰是爲人也能爲社¶稷忍羞(襄子能柔能忍恥也)異日
知伯與襄子飲而批¶襄子之首大夫請殺之襄子曰先君之立
我¶也曰能爲社稷忍羞豈曰能刺人哉處十月¶知伯圍襄子於
晉陽襄子疏隊而擊之(疏分也隊¶<md:KR5f0018_HFL_019-004b>¶軍二百人爲一隊分斯隊卒擊之)大敗知伯破其
首以爲飲¶器故老子曰知其雄守其雌其爲天下谿齧¶缺問道
於被衣(齧缺被衣皆堯時老人也)被衣曰正女形¶壹女視天和將至攝女知
正女度神將來舍¶德將來附若美而道將爲女居惷乎若新生¶
之犢而無求其故言未卒齧缺繼以讎夷(讎夷¶熟視不言)被衣行歌而
去曰形若槁骸心如死灰¶直實知不以故自持墨墨恢恢無心
可與謀¶彼何人哉故老子曰明白四達能無以知乎¶趙襄子攻
<pb:KR5f0018_YP-C_11xuji-07-0072a>
翟而勝之尤人終人(尤人終人翟之二邑)使¶<md:KR5f0018_HFL_019-005a>¶者來謁之襄子方將食而有
憂色左右曰一¶朝而兩城下此人之所喜也今君有憂色何¶也
襄子曰江河之大也不過三日(三日而滅)飄風¶暴雨日中不須臾(言其
不終日)今趙氏之德行無¶所積今一朝兩城下亡其及我乎孔子
聞之¶曰趙氏其昌乎夫憂所以爲昌也而喜所以¶爲亡也勝非
其難者也賢主以此持勝故其¶福及後世齊楚吳越皆嘗勝矣
然而卒取亡¶焉不通乎持勝也唯有道之主能持勝孔子¶勁杓
國門之關(杓引也古者縣門下從上杓引之者難也)而不肯¶<md:KR5f0018_HFL_019-005b>¶以力聞墨子爲守攻公
輸般服而不肯以兵¶知(墨子雖善爲兵而不肯以知兵聞也)善持勝者以强爲弱
故¶老子曰道沖而用之又弗盈也惠孟見宋康¶王蹀足謦欬疾
<pb:KR5f0018_YP-C_11xuji-07-0072b>
言曰寡人所說者勇有功也¶不說爲仁義者也客將何以教寡
人惠孟對¶曰臣有道於此人雖勇刺之不入雖巧有力¶擊之不
中大王獨無意邪宋王曰善此寡人¶之所欲聞也惠孟曰夫刺
之而不入擊之而¶不中此猶辱也臣有道於此使人雖有勇弗¶
敢刺雖有力不敢擊夫不敢刺不敢擊非無¶<md:KR5f0018_HFL_019-006a>¶其意也臣有道於
此使人本無其意也夫無¶其意未有愛利之心也臣有道於此
使天下¶丈夫女子莫不歡然皆欲愛利之心此其賢¶於勇有力
也四累之上也(此上凡四事皆累於世而男女莫不¶歡然爲上也)大王獨無意邪宋王
曰此寡人所欲¶得也惠孟對曰孔墨是已孔邱墨翟無地而¶爲
君無官而爲長(無地爲君以道富也無官爲長以德尊也)天下¶丈夫女子莫不延頸
<pb:KR5f0018_YP-C_11xuji-07-0073a>
舉踵而願安利之者今¶大王萬乘之主也誠有其志則四境之
內皆¶得其利矣此賢於孔墨也遠矣宋王無以應¶<md:KR5f0018_HFL_019-006b>¶惠孟出宋王
謂左右曰辯矣客之以說勝寡¶人也故老子曰勇於不敢則活
由此觀之大¶勇反爲不勇耳昔堯之佐九人(謂禹臯陶稷契伯夷倕益¶夔龍也)
舜之佐七人(皆與堯同臣其七人也)武王之佐五¶人(謂周公召公太公畢公毛公也)堯舜
武王於九七五者不¶能一事焉然而垂拱受成功焉善乘人之
資¶也故人與驥逐走則不勝驥託於車上則驥¶不能勝人北方
有獸其名曰蹷鼠前而菟後¶(鼠前足短菟後足長故謂之蹷)趨則頓走則顛常
爲蛩蛩駏¶驉取甘草以與之(蛩蛩駏驉前足長後足短故能乘虛而走不能上也)¶<md:KR5f0018_HFL_019-007a>¶蹷有患
害蛩蛩駏驉必負而走此以其能託¶其所不能故老子曰夫代
<pb:KR5f0018_YP-C_11xuji-07-0073b>
大匠斵者希不傷¶其手薄疑說衛嗣君以王術(嗣君衛國君也)嗣君應¶
之曰予所有者千乘也願以愛教薄疑對曰¶烏獲舉千鈞又况
一斤乎杜赫以安天下說¶周昭文君(昭文君周衰分爲西東各自立其君也)文君
謂杜赫¶曰願學所以安周赫對曰臣之所言不可則¶不能安周
臣之所言可則周自安矣此所謂¶弗安而安者也故老子曰大
制無割故致數¶輿無輿也魯國之法魯人爲人妾於諸候有¶<md:KR5f0018_HFL_019-007b>¶能
贖之者取金於府子贛贖魯人於諸候來¶而辭不受金孔子曰
賜失之矣夫聖人之舉¶事也可以移風易俗而受教順可施後
世非¶獨以適身之行也今國之富者寡而貧者眾¶贖而受金則
爲不廉不受金則不復贖人自¶今以來魯人不復贖人於諸候
<pb:KR5f0018_YP-C_11xuji-07-0074a>
矣孔子亦可¶謂知禮矣故老子曰見小曰明魏武侯問於¶李克
(李克武候之相)曰吳之所以亡者何也李克對¶曰數戰而數勝武侯曰
數戰數勝國之福其¶獨以亡何故也對曰數戰則民罷數勝則
主¶<md:KR5f0018_HFL_019-008a>¶憍以憍主使罷民而國不亡者天下鮮矣憍¶則恣恣則極慮
上下俱極吳之亡猶晚矣夫¶差之所以自剄於干遂也(越伐具夫差所
自殺也)故老¶子曰功成名遂身退天之道也甯越欲干齊¶桓公困
窮無以自達於是爲商旅將任車(任載¶也詩曰我任我輦)以商於齊暮宿
於郭門之外桓公¶郊迎客夜問門辟任車爝火甚盛(爝炬火也)從者¶
甚眾寗越飯牛車下望見桓公而悲擊牛角¶而疾商歌桓公聞
之撫其僕之手曰異哉歌¶者非常人也命後車載之桓公及至
<pb:KR5f0018_YP-C_11xuji-07-0074b>
從者以¶<md:KR5f0018_HFL_019-008b>¶請桓公贛之衣冠而見說以爲天下桓公大¶說將任之
羣臣爭之曰客衛人也衛之去齊¶不遠君不若使人問之而故
賢者也用之未¶晚桓公曰不然問之患其有小惡也以人之¶小
惡而忘人之大美此人主之所以失天下¶之士也凡聽必有驗
一聽而弗復問合其所¶以也(合己聽知之意所以用之)且人固難合也權而
用其¶長者而已矣當是舉也桓公得之矣故老子¶曰天大地大
道大王亦大域中有四大而王¶處其一焉以言其能包裹之也
大王亶父居¶<md:KR5f0018_HFL_019-009a>¶邠翟人攻之事之以皮帛珠玉而弗受曰翟¶人之
所求者地無以財物爲也大王亶父曰¶與人之兄居而殺其弟
與人之父處而殺其¶子弗爲皆勉處矣爲吾臣與翟人奚以異
<pb:KR5f0018_YP-C_11xuji-07-0075a>
且¶吾聞之也不以其所養害其養杖策而去民¶相連而從之遂
成國於岐山之下(岐山今之美陽北也¶其下有周地因是以爲天下號也)大王亶父可謂
能保生矣¶雖富貴不以養傷身雖貧賤不以利累形今¶受其先
人之爵祿則必重失之所自來者久¶矣而輕失之豈不惑哉故
老子曰貴以身爲¶<md:KR5f0018_HFL_019-009b>¶天下焉可以託天下愛以身爲天下焉可以¶
寄天下矣中山公子牟(中山鮮虞之國)謂詹子曰身¶處江海之上心在
魏闕之下爲之柰何(江海之上¶言忠在於己身心之魏闕也言內守)詹子曰重生重生
則輕利¶(重生己之性也)中山公子牟曰雖知之猶不能自勝¶則從之從
之神無怨乎(言不勝己之情欲則當縱心意則己神無¶怨也)不能自勝而强弗從者此
之謂重傷之人¶無壽類矣故老子曰知和曰常知常曰明益¶生
<pb:KR5f0018_YP-C_11xuji-07-0075b>
曰祥心使氣曰强是故用其光復歸其明¶也楚莊王問詹何曰
治國奈何對曰何明於¶<md:KR5f0018_HFL_019-010a>¶治身而不明於治國楚王曰寡人得立
宗廟¶社稷願學所以守之詹何對曰臣未嘗聞身¶治而國亂者
也未嘗聞身亂而國治者也故¶本任於身不敢對以末楚王曰
善故老子曰¶修之身其德乃眞也桓公讀書於堂(桓公齊君)輪¶人斵
輪於堂下釋其椎鑿而問桓公曰君之¶所讀書者何書也桓公
曰聖人之書輪扁曰¶其人在焉(輪扁之名問作書之人何在也)桓公曰已死矣
輪¶扁曰是直聖人之糟粕耳(糟酒滓也粕已漉之精也)桓公¶悖然作色而怒
曰寡人讀書工人焉得而譏¶<md:KR5f0018_HFL_019-010b>¶之哉有說則可無說則死輪扁曰
然有說臣¶誠以臣之斵輪語之大疾則苦而不入(苦急意也)¶大徐則
<pb:KR5f0018_YP-C_11xuji-07-0076a>
甘而不固(甘緩意也)不甘不苦應於手猒¶於心而可以至妙者臣不
能以教臣之子而¶臣之子亦不能得之於臣是以行年六十老¶
而爲輪今聖人之所言者亦以懷其實窮而¶死獨其糟粕在耳
故老子曰道可道非常道¶名可名非常名昔者司城子罕相宋
謂宋君¶曰夫國家之危安百姓之治亂在君行賞罰¶夫爵賞賜
予民之所好也君自行之殺戮刑¶<md:KR5f0018_HFL_019-011a>¶罰民之所怨也臣請當之宋
君曰善寡人當¶其美子受其怨寡人自知不爲諸侯笑矣國¶人
皆知殺戮之專制在子罕也大臣親之百¶姓畏之居不至期年
子罕遂卻宋君而專其¶政故老子曰魚不可脫於淵國之利器
不可¶以示人王壽負書而行見徐馮於周(王壽古好書之¶人徐馮周之隱者也)徐
<pb:KR5f0018_YP-C_11xuji-07-0076b>
馮曰事者應變而動變生於時¶故知時者無常行書者言之所
出也言出於¶知者知者藏書於是王壽乃焚書而舞之(自喜¶焚其書故
舞之也)故老子曰多言數窮不如守中令¶<md:KR5f0018_HFL_019-011b>¶尹子佩請飲莊王(子佩楚莊
王之相請飲請置酒也)莊王許¶諾子佩疏揖北面立於殿下(疏徒跣也揖舉手也)曰
昔¶者君王許之今不果往(果誠也)意者臣有罪乎¶莊王曰吾聞子
具於强臺强臺者南望料山¶以臨方皇(料山名方皇水名也一曰山名)左江而
右淮其樂¶忘死若吾薄德之人不可以當此樂也恐留¶而不能
反故老子曰不見可欲使心不亂晉¶公子重耳出亡過曹無禮
焉(曹共公聞重耳駢脇使袒而捕¶魚設薄以觀之)釐負羇之妻謂釐負羇曰君無禮於¶
晉公子吾觀其從者皆賢人也(從者狐偃趙衰之屬也)¶<md:KR5f0018_HFL_019-012a>¶若以相夫子反晉
<pb:KR5f0018_YP-C_11xuji-07-0077a>
國必伐曹子何不先加德¶焉釐負羇遺之壺餕而加璧焉重耳
受其餕¶而反其璧及其反國起師伐曹剋之令三軍¶無入釐負
羇之里故老子曰曲則全枉則直¶越王勾踐與吳戰而不勝國
破身亡困於會¶稽忿心張膽氣如涌泉選練甲卒赴火若滅¶然
而請身爲臣妻爲妾親執戈爲吳兵先馬¶走(先馬走先馬前)果擒之於
干遂故老子曰柔之勝¶剛也弱之勝强也天下莫不知而莫之
能行¶越王親之故霸中國趙簡子死未葬中牟入¶<md:KR5f0018_HFL_019-012b>¶齊(中牟自入臣於齊也)
已葬五日襄子起兵攻圍之未¶合而城自壞者十丈襄子擊金
而退之(軍法鼓以¶進眾鉦以退之)軍吏諫曰君誅中牟之罪而城自壞¶是天
助我何故去之襄子曰吾聞之叔向曰¶君子不乘人於利不迫
<pb:KR5f0018_YP-C_11xuji-07-0077b>
人於險使之治城城¶治而後攻之中牟聞其義乃請降故老子
曰¶夫唯不爭故天下莫能與之爭秦繆公請伯¶樂曰子之年長
矣子姓有可使求馬者乎(子姓¶謂伯樂子)對曰良馬者可以形容筋骨
相也相天¶下之馬者若滅若失若亡(若滅其相不可見也若失乍入乍出¶<md:KR5f0018_HFL_019-013a>¶也若亡髣髴不
及也)其一若此馬者絶塵弭徹(絶塵不及也弭¶徹引迹疾也)臣之子皆下材也
可告以良馬而不¶可告以天下之馬臣有所與供儋纏采薪者¶
九方堙(纏索也九方堙人姓名也)此其於馬非臣之下也¶請見之穆公見之
使之求馬三月而反報曰¶已得馬矣在於沙邱穆公曰何馬也
對曰牡¶而黃使人往取之牝而驪穆公不說召伯樂¶而問之曰
敗矣子之所使求者毛物牝牡弗¶能知又何馬之能知伯樂喟
<pb:KR5f0018_YP-C_11xuji-07-0078a>
然大息曰一至¶此乎是乃其所以千萬臣而無數者也若堙¶<md:KR5f0018_HFL_019-013b>¶之
所觀者天機也得其精而忘其粗在內而¶忘其外見其所見而
不見其所不見視其所¶視而遺其所不視若彼之所相者乃有
貴乎¶馬者馬至而果千里之馬故老子曰大直若¶屈大巧若拙
吳起爲楚令尹適魏問屈宜若¶(屈宜若楚大夫亡在魏者也)曰王不知起之
不肖而以爲¶令尹先生試觀起之爲人也屈子曰將奈何¶吳起
曰將衰楚國之爵而平其制祿損其有¶餘而綏其不足砥礪甲
兵時爭利於天下屈¶子曰宜若聞之昔善治國家者不變其故
不¶<md:KR5f0018_HFL_019-014a>¶易其常今子將衰楚國之爵而平其制祿損¶其有餘而綏其
不足是變其故易其常也行¶之者不利宜若聞之曰怒者逆德
<pb:KR5f0018_YP-C_11xuji-07-0078b>
也兵者凶¶器也爭者人之所本也今子陰謀逆德好用¶凶器始
人之所本(本者謂兵爭也)逆之至也且子用¶魯兵不宜得志於齊而得
志焉(吳起爲將伐齊敗之)子¶用魏兵不宜得志於秦而得志焉(吳起爲魏西河守秦¶
兵不敢東下也)宜若聞之非禍人不能成禍吾固惑¶吾王之數逆天道
戾人理至今無禍差須夫¶子也(差須猶意須也)吳起惕然曰尚可更乎
屈子曰¶<md:KR5f0018_HFL_019-014b>¶成形之徒不可更也(成刑之徒刑禍已成於眾)子不若敦¶愛而篤行
之老子曰挫其銳解其紛和其光¶同其塵晉伐楚三舍不止大
夫請擊之莊王¶曰先君之時晉不伐楚及孤之身而晉伐楚¶是
孤之過也若何其辱羣大夫曰先臣之時¶晉不伐楚今臣之身
而晉伐楚此臣之罪也¶請三擊之王俛而泣涕沾襟起而拜群
<pb:KR5f0018_YP-C_11xuji-07-0079a>
大夫¶晉人聞之曰君臣爭以過爲在己且輕下其¶臣不可伐也
夜還師而歸老子曰能受國之¶垢是謂社稷主宋景公之時熒
惑在心公懼¶<md:KR5f0018_HFL_019-015a>¶召子韋而問焉(子韋司星者也)曰熒惑在心何也子¶韋曰
熒惑天罰也心宋分野(宋之分野上屬房心之星)禍¶且當君雖然可移於宰
相公曰宰相所使治¶國家也而移死焉不祥子韋曰可移於𡻕
公¶曰𡻕民之命𡻕饑民必死矣爲人君而欲殺¶其民以自活也
其誰以我爲君者乎是寡人¶之命固已盡矣子韋無復言矣子
韋還走北¶面再拜曰敢賀君天之處高而聽卑君有君¶人之言
三天必有三賞君今夕星必徙三舍¶君延年二十一𡻕公曰子
奚以知之對曰君¶<md:KR5f0018_HFL_019-015b>¶有君人之言三故有三賞星必三徙舍舍行¶
<pb:KR5f0018_YP-C_11xuji-07-0079b>
七里三七二十一故君移年二十一𡻕臣請¶伏於陛下以司之
星不徙臣請死之公曰可¶是夕也星果三徙舍故老子曰能受
國之不¶祥是謂天下王昔者公孫龍在趙之時謂弟¶子曰人而
無能者龍不能與遊有客衣褐帶¶索而見曰臣能呼公孫龍顧
謂弟子曰門下¶故有能呼者乎對曰無有公孫龍曰與之弟¶子
之籍後數日往說燕王至於河上而航在¶一汜(汜水涯也)使善呼之
一呼而航來故曰聖人¶<md:KR5f0018_HFL_019-016a>¶之處世不逆有伎能之士故老子曰人
無棄¶人物無棄物是謂襲明子發攻蔡踰之(子發楚宣¶王之將軍踰越勝之也)
宣王郊迎列田百頃而封之執¶圭(楚爵功臣賜以圭謂之執圭比附庸之君也)子發
辭不受曰治¶國立政諸候入賓此君之德也發號施令師¶未合
<pb:KR5f0018_YP-C_11xuji-07-0080a>
而敵循此將軍之威也兵陳戰而勝敵¶者此庶民之力也夫乘
民之功榮而取其爵¶祿者仁義之道也故辭而弗受故老子曰
功¶成而不居夫唯不居是以不去晉文公伐原¶(原周邑周襄王以原賜文公原
叛伐也)與大夫期三日三日而¶<md:KR5f0018_HFL_019-016b>¶原不降文公令去之軍吏曰原不
過一二日¶將降矣君曰吾不知原三日而不可得下也¶以與大
夫期盡而不罷失信得原吾弗爲也¶原人聞之曰有君若此可
弗降也遂降温人¶聞亦請降(時周人亦以温予文公温相連皆叛)故老子曰窈兮¶
冥兮其中有精其精甚眞其中有信故美言¶可以市尊美行可
以加人公儀休相魯(公儀休故¶魯博士也)而嗜魚一國獻魚公儀子不受
其弟子¶諫曰夫子嗜魚弗受何也答曰夫唯嗜魚故¶弗受夫受
<pb:KR5f0018_YP-C_11xuji-07-0080b>
魚而免於相雖嗜魚不能自給魚¶<md:KR5f0018_HFL_019-017a>¶毋受魚而不免於相則能長
自給魚此明於¶爲人爲己者也故老子曰後其身而身先外¶其
身而身存非以其無私邪故能成其私一¶曰知足不辱狐邱丈
人謂孫叔敖(丈人老而杖於人者)¶曰人有三怨子知之乎孫叔敖曰何謂
也對¶曰爵高者士妬之官大者主惡之祿厚者怨¶處之孫叔敖
曰吾爵益高吾志益下吾官益¶大吾心益小吾祿益厚吾施益
博是以免三¶怨可乎故老子曰貴必以賤爲本高必以下¶爲基
大司馬捶(視果反)鈎者年八十矣(捶鍛擊也鈎釣¶<md:KR5f0018_HFL_019-017b>¶鈎也)而不失鈎芒大司馬
曰子巧邪有道邪曰¶臣有守也臣年二十好捶鈎於物無視也
非¶鈎無察也是以用之者必假於弗用也而以¶長得其用而況
<pb:KR5f0018_YP-C_11xuji-07-0081a>
持不用者乎物孰不濟焉故¶老子曰從事於道者同於道文王
砥德修政¶三年而天下二垂歸之(砥礪也文王三分天下有其二)紂聞¶而患之
曰余夙興夜寐與之競行則苦心勞¶形縱而置之恐伐余一人
崇侯虎曰周伯昌¶行仁義而善謀太子發勇敢而不疑中子旦¶
恭儉而知時若與之從則不堪其殃縱而赦¶<md:KR5f0018_HFL_019-018a>¶之身必危亡冠雖
弊必加於頭及未成請圖¶之屈商乃拘文王於羑里(屈商紂臣也羑里地
名也在河內湯¶陰)於是散宜生乃以千金求天下之珍怪得¶騶虞雞斯
之乘(騶虞白虎黑文而仁食自死之獸日行千里雞斯神馬也)¶玄玉百工(二玉爲一工也)大貝百朋
(五貝爲一朋也)玄豹黃¶羆青犴(音岸杆胡地野犬也)白虎文皮千合以獻於紂¶因
費仲而通(費仲紂佞臣也)紂見而說之乃免其身¶殺牛而賜之文王歸
<pb:KR5f0018_YP-C_11xuji-07-0081b>
爲玉門築靈臺相女¶童擊鐘鼓(玉門以玉飾門爲柱樞也相女童相視之一曰相匠也)以
待¶紂之失也紂聞之曰周伯昌改道易行吾無¶<md:KR5f0018_HFL_019-018b>¶憂矣乃爲炮烙
剖比干剔孕婦殺諫者文王¶乃遂其謀故老子曰知其榮守其
辱爲天下¶谷成王問政於尹佚曰吾何德之行(尹佚史佚)而¶民親其
上對曰使之時而敬順之王曰其度¶安至曰如臨深淵如履薄
冰王曰懼哉王人¶乎尹佚曰天地之間四海之內善之則吾畜¶
也不善則吾讎也昔夏商之臣反讎桀紂而¶臣湯武宿沙之民
皆自攻其君而歸神農(伏羲¶神農之間有共工宿沙霸天下者也)此世之所明知也
如何其¶無懼也故老子曰人之所畏不可不畏也跖¶<md:KR5f0018_HFL_019-019a>¶之徒問跖
曰盜亦有道乎跖曰奚適其無道¶也夫意而中藏者聖也入先
<pb:KR5f0018_YP-C_11xuji-07-0082a>
者勇也出後者¶義也分均者仁也知可否者智也五者不備¶而
能成大盜者天下無之由此觀之盜賊之¶心必託聖人之道而
後可行故老子曰絶聖¶棄智民利百倍楚將子發好求技道之
士楚¶有善爲偷者往見曰聞君求技道之士臣偷¶也願以技齎
一卒(齎備卒足)子發聞之衣不給帶¶冠不暇正出見而禮之左右諫
曰偷者天下¶之盜也何爲之禮君曰此非左右之所得與¶<md:KR5f0018_HFL_019-019b>¶後無
幾何齊興兵伐楚子發將師以當之兵¶三卻楚賢良大夫皆盡
其計而悉其誠齊師¶愈强於是市偷進請曰臣有薄技願爲君
行¶之子發曰諾不問其辭而遣之偷則夜解齊¶將軍之幬帳而
獻之子發因使人歸之曰卒¶有出薪者得將軍之帷使歸之於
<pb:KR5f0018_YP-C_11xuji-07-0082b>
執事明又¶復往取其枕子發又使人歸之明日又復往¶取其簪
子發又使歸之齊師聞之大駭將軍¶與軍吏謀曰今日不去楚
君恐取吾頭則還¶師而去故曰無細而能薄在人君用之耳故¶<md:KR5f0018_HFL_019-020a>¶
老子曰不善人善人之資也顏回謂仲尼曰¶回益矣仲尼曰何
謂也曰回忘禮樂矣(回忘禮樂¶絶聖弃知入於無爲也)仲尼曰可矣猶未也異
日復見¶曰回益矣仲尼曰何謂也曰回忘仁義矣仲¶尼曰可矣
猶未也異日復見曰回坐忘矣(言坐¶自忘其身以至道也)仲尼造然曰何謂
坐忘顏回曰隳¶支體黜聰明離形去知洞於化通是謂坐忘¶仲
尼曰洞則無善也化則無常矣而夫子薦¶賢(薦先也回入賢)邱請從之
後故老子曰載營魄抱¶一能無離乎專氣至柔能如嬰兒乎秦
<pb:KR5f0018_YP-C_11xuji-07-0083a>
穆公¶<md:KR5f0018_HFL_019-020b>¶興師將以襲鄭蹇叔曰不可臣聞襲國者以¶車不過百里
以人不過三十里爲其謀未及¶發泄也甲兵未及銳弊也糧食
未及乏絶也¶人民未及罷病也皆以其氣之高與其力之¶盛至
是以犯敵能威今行數千里又數絶諸¶侯之地以襲國臣不知
其可也君重圖之穆¶公不聽蹇叔送師衰絰而哭之師遂行過
周¶而東鄭賈人弦高矯鄭伯之命以十二牛勞¶秦師而賓之三
帥乃懼而謀曰吾行數千里¶以襲人未至而人已知之其備必
先成不可¶<md:KR5f0018_HFL_019-021a>¶襲也還師而去當此之時晉文公適薨未葬¶先軫言
於襄公(先軫晉大夫也襄公晉文公子)曰昔吾先君¶與穆公交天下莫不聞諸
候莫不知今吾君¶薨未葬而不弔吾喪而不假道是死吾君而¶
<pb:KR5f0018_YP-C_11xuji-07-0083b>
弱吾孤也請擊之襄公許諾先軫舉兵而與¶秦師遇於殽大破
之擒其三軍以歸穆公聞¶之素服廟臨以說於眾(說解)故老子曰
知而不¶知尚矣不知而知病也齊王后死王欲置后¶而未定使
羣臣議薛公欲中王之意(薛公田嬰也)¶因獻十珥而美其一旦日因
問美珥之所在¶<md:KR5f0018_HFL_019-021b>¶因勸立以爲王后齊王大說遂尊重薛公故¶人
主之意欲見於外則爲人臣之所制故老¶子曰塞其兌閉其門
終身不勤盧敖游乎北¶海盧(敖燕人秦始皇召以爲博士使求神仙亡而不反也)經乎太
陰入¶乎玄闕(太陰北方也玄闕北方之山也)至於蒙穀之上(蒙穀山名)¶見一士焉深
目而玄鬢淚注(涙水)而鳶肩豐上¶而殺下軒軒然方迎風而舞顧
見盧敖慢然¶下其臂(慢然止舞也)遯逃乎碑(匿於碑陰)盧敖就而視¶之方
<pb:KR5f0018_YP-C_11xuji-07-0084a>
倦龜殻(楚人謂倨爲倦龜殻龜甲也)而食蛤梨(蛤梨海蚌)¶盧敖與之語曰唯敖爲
背羣離黨窮觀於六¶<md:KR5f0018_HFL_019-022a>¶合之外者非敖而已乎敖幼而好游至長
不¶渝周行四極唯北陰之未闚今卒睹夫子於¶是子殆可與敖
爲友乎若士者齤(音拳)然而笑¶曰嘻子中州之民甯肯而遠至此
此猶光乎¶日月(言太陰之地尚見日月也)而載列星陰陽之所行四¶時之所
生其比夫不名之地猶窔奧也(言我所游¶不可字名之地以盧敖而所行比之則如穾奧奧室
中也)若我南游乎岡¶㝗之野北息乎沉墨之鄉西窮冥冥之黨東¶
開鴻濛之光此其下無地而上無天聽焉無¶聞視焉無昫此其
外猶有汰沃之汜(汰沃四海子天¶<md:KR5f0018_HFL_019-022b>¶之際水流聲也汜涯也)其餘一舉而千萬里(千萬
里汰汜之外也)¶吾猶未能之在(吾尚未至此地)今子游始於此乃語¶窮觀豈不
<pb:KR5f0018_YP-C_11xuji-07-0084b>
亦遠哉然子處矣吾與汗漫期於¶九垓之外(汗漫不可知之也九垓九天之外)
吾不可以久駐¶若士舉臂而竦身遂入雲中盧敖仰而視之¶弗
見乃止駕(止其所駕之車)止柸治(楚人謂恨不得爲柸治也)悖¶若有喪也曰吾比夫
子猶黃鵠與蠰蟲也(蠰蟲¶蟲之幼也)終日行不離咫尺(八寸爲咫十寸爲尺)而自
以爲¶遠豈不悲哉故莊子曰小人不及大人小知¶不及大知朝
菌不知晦朔(朝菌朝生暮死之蟲也生水上狀似¶<md:KR5f0018_HFL_019-023a>¶蠶蛾一名孳母海南謂之蟲邪)蟪蛄不知春秋
(蟪蛣貂蟟)此言明¶之有所不見也季子治亶父三年(季子子賤)而巫¶馬期
絻衣短褐(巫馬期孔子弟子也)易容貌往觀化焉¶(易服而往微以視之)見夜魚釋之
巫馬期問焉曰凡子¶所爲魚者欲得也今得而釋之何也漁者
對¶曰季子不欲人取小魚也(古者魚不盈尺不上俎也)所得¶者小魚是以釋
<pb:KR5f0018_YP-C_11xuji-07-0085a>
之巫馬期歸以報孔子曰季¶子之德至矣使人闇行若有嚴刑
在其側者¶季子何以至於此孔子曰邱嘗問之以治言¶曰誡於
此者刑於彼季子必行此術也故老¶<md:KR5f0018_HFL_019-023b>¶子曰去彼取此罔兩問於
景(罔兩水之精物也景日月水光¶晷也)曰昭昭者神明也(罔兩恍惚之物見景光明以爲神也)景曰¶
非也罔兩曰子何以知之景曰扶桑受謝日¶照宇宙(扶桑日所出之木也
受謝扶桑受日旦澤出之也)炤炤之光¶輝燭四海闔戸塞牖則無由入矣若
神明四¶通並流無所不及上際於天下蟠於地化育¶萬物而不
可爲象俛仰之間而撫四海之外¶照照何足以明之故老子曰
天下之至柔馳¶騁天下之至堅光耀問於無有(光耀可見而無有至虛者)¶曰
子果有乎其果無有乎(有形生於無形何以能生物故問果¶<md:KR5f0018_HFL_019-024a>¶有乎其無有也)無有弗應也
<pb:KR5f0018_YP-C_11xuji-07-0085b>
光耀不得問而就視其¶狀貌冥然忽然視之不見其形聽之不
聞其¶聲搏之不可得望之不可極也光耀曰貴矣¶哉孰能至於
此乎予能有無矣未能無無也¶(言我能使形不可得未能殊無形也)及其爲無無
又何從至於¶此哉故老子曰無有入於無間吾是以知無¶之有
益也白公勝慮亂(白公將爲父復讎起兵亂因思慮之¶也)罷朝而立到杖策錣(音針)
上貫頤(策馬捶端有針以刺¶馬謂之錣到杖策故錣貫頤也)血流至地而弗知也鄭人聞¶
之曰頤之忘將何不忘哉(白公之父死鄭預故懼之也)此¶<md:KR5f0018_HFL_019-024b>¶言精神之越於外
智慮之蕩於內則不能漏¶理其形也(漏補空也)是故神之所用者遠
則所遺¶者近也(近謂身也)故老子曰不出戸知天下不窺¶牖以見天
道其出彌遠其知彌少此之謂也¶秦始皇帝得天下恐不能守
<pb:KR5f0018_YP-C_11xuji-07-0086a>
發邊戍築長城修¶關梁設障塞具傳車置邊吏然劉氏奪之若¶
轉閉錘(閉錘格也上之錘所以編薄席反覆之易)昔武王伐紂破¶之牧野乃封比干
之墓表商容之閭柴箕子¶之門(紂死箕子亡之朝鮮舊居空故柴護之)朝成湯之
廟發鉅¶橋之粟散鹿臺之錢破鼓折抱弛弓絶絃去¶<md:KR5f0018_HFL_019-025a>¶舍露宿以
示平易解劍帶笏以示無仇於此¶天下歌謠而樂之諸候執弊
相朝三十四世¶不奪故老子曰善閉者無關鍵而不可開也¶善
結者無繩約而不可解也尹需學御三年¶而無得焉私自苦痛
常寢想之(寢堅思之)中夜夢¶受秋駕於師(秋駕善御之術)明日往朝師望之
謂之¶曰吾非受道於子也恐子不可予也今日教¶子以秋駕尹
需反走北面再拜曰臣有天幸¶今夕固夢受之故老子曰致虛
<pb:KR5f0018_YP-C_11xuji-07-0086b>
極守靜篤萬¶物并作吾以觀其復也昔孫叔敖三得令尹¶<md:KR5f0018_HFL_019-025b>¶無喜
志三去令尹無憂色延陵季子吳人願¶一以爲王而不肯許由
讓天下而弗受晏子¶與崔杼盟臨死地不變其儀此皆有所遠
通¶也精神通於死生則物孰能惑之荆有佽非¶得寶劍於干隊
(干音寒干國在今臨淮出寶劍蓋爲莫邪洞鄂之形也)¶還反度江至於中流陽侯之波兩
蛟俠繞其¶舩(蛟龍屬也魚漏二千五百斤蛟未爲之主也)佽非謂枻舩者(枻櫂)¶曰嘗有
如此而得活者乎對曰未嘗見也於¶是佽非瞑目勃然攘臂拔
劍曰武士可以仁¶義之禮說也不可劫而奪也此江中之腐肉¶<md:KR5f0018_HFL_019-026a>¶
朽骨弃劍而已余有奚愛焉赴江刺蛟遂斷¶其頭舩中人盡活
風波畢除荆爵爲執圭孔¶子聞之曰夫善載腐肉朽骨弃剱者
<pb:KR5f0018_YP-C_11xuji-07-0087a>
佽非之¶謂乎故老子曰夫唯無以生爲者是賢於貴¶生焉齊人
湻于髠以從說魏王魏王辯之約¶車十乘將使荆辭而行人以
爲從未足也復¶以衡說其辭若然(從說說諸候之計當相從也衡說從之非是當橫更¶計也)
魏王乃止其行而疏其身失從心志而有¶不能成衡之事是其
所以固也夫言有宗事¶有本失其宗本技能雖多不若其寡也
故周¶<md:KR5f0018_HFL_019-026b>¶鼎著倕而使齕其指先王以見大巧之不可¶也故愼子曰
匠人知爲門能以門(愼子名到齊人)所¶以不知門也(不知門之要也)故必杜然
後能門(門之要在¶門外)墨者有田鳩者(田鳩學墨子之術也)欲見秦惠王約¶車申
轅(申束)留於秦周年不得見客有言之楚¶王者往見楚王楚王甚
悅之予以節使於秦¶至因見予之將軍之節惠王而說之出舍
<pb:KR5f0018_YP-C_11xuji-07-0087b>
喟¶然而歎告從者曰吾留秦三年不得見不識¶道之可以從楚
也物故有近之而遠遠之而¶近者故大人之行不掩以繩(掩猶憚也)
至所極而¶<md:KR5f0018_HFL_019-027a>¶已矣此所謂筦子梟飛而維繩者(言爲士者上下無常¶進退無恒不可
繩也以喻飛梟從下繩維之而欲翱翔則不可也)豐水之深¶千仞而不受塵垢投金鐵
鍼焉則形見於外¶非不深且清也魚鼈龍蛇莫肯之歸也是故¶
石上不生五穀秃山不游麋鹿無所陰蔽隱¶也昔趙文子問於
叔向曰晉六將軍其孰先¶亡乎(六將軍韓魏趙范中行知伯也)對曰中行知氏
文子曰¶何乎對曰其爲政也以苛爲察以切爲明以¶刻下爲忠
以計多爲功譬之猶廓革者也廓¶之大則大矣裂之道也故老
子曰其政悶悶¶<md:KR5f0018_HFL_019-027b>¶其民純純其政察察其民缺缺景公謂太卜¶曰
<pb:KR5f0018_YP-C_11xuji-07-0088a>
子之道何能對曰能動地(動震)晏子往見公¶公曰寡人問太卜曰
子之道何能對曰能動¶地地可動乎晏子默然不對出見太卜
曰昔¶吾見句星在房心之間地其動乎(句星客星也駟房句¶星守房心則地動也)太
卜曰然晏子出太卜走往見公¶曰臣非能動地地固將動也田
子陽聞之(田子¶陽齊臣也)曰晏子默然不對者不欲太卜之死往¶見太
卜者恐公之欺也晏子可謂忠於上而¶惠於下矣故老子曰方
而不割廉而不劌魏¶<md:KR5f0018_HFL_019-028a>¶文侯觴諸大夫於曲陽飲酒酣文侯喟然
嘆¶曰吾獨無豫讓以爲臣子(豫讓事知伯而死其難故文侯思以¶爲臣)蹇重舉白而
進之(蹇重文侯臣也舉白進酒)曰請浮君¶(浮猶罰也以酒罰君也)君曰何也對曰臣聞
之有命之¶父母不知孝子有道之君不知忠臣夫豫讓¶之君亦
<pb:KR5f0018_YP-C_11xuji-07-0088b>
何如哉(豫讓相其君而君見殺亦何如不足貴也)文侯受¶觴而飲釂不獻(釂盡)曰無管
仲鮑叔以爲臣故¶有豫讓之功故老子曰國家昏亂有忠臣孔¶
子觀桓公之廟(桓公魯君也)有器焉謂之宥巵(宥在¶坐右)孔子曰善哉乎
得見此器顧曰弟子取水¶<md:KR5f0018_HFL_019-028b>¶
水至灌之其中則正(中水半巵中也)其盈則
覆孔子¶造然革容曰善哉持盈者乎子貢在側曰請¶問持盈曰
揖而損之曰何謂揖而損之曰夫¶物盛而衰樂極則悲日中而
移月盈而虧是¶故聰明叡知守之以愚多聞博辯守之以儉¶武
力毅勇守之以畏富貴廣大守之以陋德¶施天下守之以讓此
五者先王所以守天下¶而弗失也反此五者未嘗不危也故老
子曰¶保此道者不欲盈夫唯不盈故能弊而不新¶成武王問太
<pb:KR5f0018_YP-C_11xuji-07-0089a>
公曰寡人伐紂天下是臣殺其¶<md:KR5f0018_HFL_019-029a>¶主而下伐其上也吾恐後世之
用兵不休鬪¶爭不已爲之奈何太公曰甚善王之問也夫¶未得
獸者唯恐其創之小也(獵禽恐之能殺故恐其創小也)¶已得之惟恐傷肉之多
也王若欲久持之則¶塞民於兌(兌耳目鼻口也老子曰塞其兌也)道全爲無用
之¶事煩擾之教彼皆樂其業供其情昭昭而道¶冥冥於是乃去
其瞀而載之木(瞀被髮也水騖鳥冠也知¶文者冠鶩)解其劍而帶之笏爲三年之
喪令類不¶蕃高辭卑讓使民不爭酒肉以通之竽瑟以¶娛之鬼
神以畏之繁文滋禮以弇其質厚葬¶<md:KR5f0018_HFL_019-029b>¶久喪以亶(音丹)其家含珠鱗
施綸組以貧其財¶深鑿高壟以盡其力家貧族少慮患者貧以¶
此移風可以持天下弗失故老子曰化而欲¶作吾將鎮之以無
